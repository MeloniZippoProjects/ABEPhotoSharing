ATTRIBUTE-BASED ENCRYPTION
La Attribute-Based Encryption (ABE) è una forma di crittografia a chiave pubblica in cui tutti possono cifrare ma solo chi possiede determinati attributi può decifrare.
Al momento della creazione di un crittogramma, questo viene etichettato con un set di attributi.
Ogni utente ha una chiave privata a cui è associata una politica di accesso, che è una funzione booleana degli attributi formata da operazioni di AND e OR.
Con una chiave privata è possibile decifrare solo i crittogrammi i cui attributi soddisfano la politica di accesso di quella chiave.
Una Trusted Third party (TTP) è responsabile della creazione delle chiavi private degli utenti.

I tool che realizzano ABE sono scritti in C e hanno interfaccia da riga di comando (https://github.com/gustybear/kpabe). I tool sono invocabili da riga di comando anche da linguaggi ad alto livello, come C#.

PROGETTO
Implementare un servizio di photo sharing utilizzando la tecnologia Attribute-Based Encryption.
Il sistema sarà composto da due componenti: i client e la TTP.
I client possono scattare una foto e scaricare le foto degli altri client.
Quando un client scatta una foto, ne specifica gli attributi (es., luogo:Pisa, data:2017-07-18, soggetto:Alice), la cifra con ABE, e infine la carica su uno spazio cloud pubblico (es., una cartella dropbox).
Quando un client vuole scaricare una foto di un altro client, la scarica dallo spazio cloud e tenta di decifrarla. Se gli attributi della foto soddisfano la politica di accesso associata alla chiave privata del client (es., (luogo:Pisa OR luogo:Massa) AND soggetto:Alice), allora la decifra con successo e la visualizza. Altrimenti, visualizza "access denied".
All'avvio, il client carica la sua chiave privata (generata in precedenza dalla TTP) da un file.

Sia il client che la TTP sono applicazioni desktop, scritte per esempio in C#.